# Debiteurgegevens exporteren

In de update van Florisoft is er een fix gekomen voor het exporteren van debiteurgegevens vanuit de constanten.  
Voorheen wanneer je dit wilde exporteren kwam alles in tabellen in Excel te staan, nu is dat sinds de nieuwe werkplekken niet meer mogelijk, dus kwamen wij met een oplossing.  
In deze handleiding kun je zien hoe je de debiteurgegevens op een andere manier kan exporteren en weer overzichtelijk in een Excel-tabel kan krijgen.

## Stap 1:
In de constanten ga je naar de debiteuren (Constanten > Organen > Debiteurgegevens > Debiteuren). Selecteer hier vervolgens de debiteuren waar je de gegevens van wilt exporteren met de spatie toets.

![Afbeelding Stap 1 & 2](https://github.com/FloralTradeGroup/Florisoft/assets/120085682/bc57e77c-f912-4b8d-9e13-d7a099b69a4b)

## Stap 2:
Nadat je de debiteuren hebt geselecteerd, klik je op de printknop onder de zoekknop.

## Stap 3:
In dit venster moet je kiezen welke gegevens je daadwerkelijk wilt exporteren. Je kunt eventueel zoeken met de toetsencombinatie ‘’CTRL + F’’.

![Afbeelding Stap 3 & 4](https://github.com/FloralTradeGroup/Florisoft/assets/120085682/36ab51f4-a2e7-486e-ac9b-47a916931ce2)

## Stap 4:
Nadat je dit hebt gedaan, klik je op ‘’OK’’, en zal je zien dat alle gegevens in een tekstbestand komen te staan.

(Wanneer je dit in een overzichtelijk Excelbestand wilt hebben, ga verder bij Stap 5.)

## Stap 5:
Selecteer alle tekst met de toetsencombinatie: CTRL + A. Kopieer deze vervolgens met CTRL + C. Nadat je dit hebt gedaan, open je een leeg Excel-bestand en plak je de tekst met CTRL + V.

## Stap 6: 
Wanneer je de tekst in Excel hebt geplakt, zorg ervoor dat de tekst zich bevindt in één enkele kolom. Elke regel van de tekst moet in één cel van die kolom staan.

## Stap 7: 
Selecteer de kolom met de tekst die je wilt splitsen in verschillende kolommen.

## Stap 8: 
Ga naar het tabblad "Gegevens" bovenaan het Excel-venster en zoek de groep "Hulpmiddelen voor gegevens".

![Afbeelding Stap 8 & 9](https://github.com/FloralTradeGroup/Florisoft/assets/120085682/98d48b94-f9c4-4f76-bd03-741c5c5de3e1)

## Stap 9: 
In de groep "Gegevenshulpmiddelen" zie je een knop genaamd "Tekst naar kolommen". Klik hierop.

## Stap 10: 
In het venster "Tekst naar kolommen" wordt een wizard weergegeven waarmee je de tekst kunt scheiden op basis van verschillende kenmerken. Selecteer de optie "Gescheiden" en klik op "Volgende".

![Afbeelding Stap 10](https://github.com/FloralTradeGroup/Florisoft/assets/120085682/292533fc-905d-475b-be3f-c735b3240282)

## Stap 11: 
Kies in de volgende stap de scheidingsmethode die overeenkomt met hoe de tekst is opgemaakt. Bijvoorbeeld, als de tekst is gescheiden door komma's, selecteer dan de optie "Scheidingsteken" en vink het vakje aan naast "Komma". (Bij het exporteren van debiteuren zal het standaard een komma zijn.)

## Stap 12: 
Nadat je op "Volgende" hebt geklikt, kun je de opdracht voltooien. Nadat je de opdracht hebt voltooid, zal je zien dat er nu gesorteerde tekstvakken zijn.

![Afbeelding Stap 11 & 12](https://github.com/FloralTradeGroup/Florisoft/assets/120085682/cd41affc-3178-405a-8f9b-7c31f462ace4)

---

**Let op!**  
De stappen die worden aangegeven in de afbeeldingen zelf horen niet bij de stappen hierboven beschreven.
